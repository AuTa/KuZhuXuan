[[後漢書]]逸民列傳：嚴光字子陵，會稽餘姚人。少有高名，與光武同遊學。及光武即位，光乃變名姓，隱身不見。帝令以物色訪之。後齊國上言：有一男子，披羊裘釣澤中。帝疑其光，遣使聘之。三反而後至，除爲諫議大夫，不屈。乃耕於富春山。後人名其釣處爲嚴陵瀨焉。\
李賢注：顧野王與地志曰：七里灘在東陽江下，與嚴陵灘相接，有嚴山。桐廬縣南有嚴子陵魚釣處，今山邊有石，上下可坐十人，臨水，名爲嚴陵釣壇也。