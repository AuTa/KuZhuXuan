[[傅]]注：弄琴牙，伯牙也，而善撫琴。古者撫琴亦謂之弄。司馬相如飲卓氏而弄琴。\
樂府解題：伯牙學琴於成連，三年不成。成連云：「吾師方子春，今在東海中，能移人情。」乃與伯牙俱往。至蓬萊山，留伯牙曰：「子居習之，吾將迎子。」刺船而去，旬日不返。伯牙延望無人，但聞海濤洶湧，山林窅（yǎo）冥，愴然歎（tàn）曰：「先生移我情矣！」乃援琴而歌，作水仙操。曲終，成連回，刺船迎之而還，因而鼓琴妙絕天下。今水仙操乃伯牙之所作。
