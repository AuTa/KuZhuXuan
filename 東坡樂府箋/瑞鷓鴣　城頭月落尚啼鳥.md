# 瑞鷓鴣  

*寒食未明至湖上，太守未來，兩縣令先在。*

城頭月落尚啼鳥，朱艦紅船早滿湖。鼓吹未容迎[[五馬]]，水雲先已漾[[雙鳧]]。\
映山[[黄帽]]螭頭舫，夾岸青煙鵲尾鑪。老病逢春只思睡，獨求僧榻寄須臾。

### 【校】

[[傅]]注本、[[元]]本俱無。\
[[毛]]本無題，從詩集補。\
詩集「朱艦」作「鳥榜」，「漾」作「颺」，「岸」作「道」。

### 【朱注】

案詩集並載此詞，編癸丑。

### 【箋】

![[五馬]]\
![[雙鳧]]\
![[黄帽]]

---

編年：[[癸丑]]\
頁：六

#東坡樂府箋卷一