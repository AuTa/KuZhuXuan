# [[浪淘沙#格二（双调小令）|浪淘沙]]

昨日出東城，試探春情。墻頭紅杏暗如傾。檻内羣芳芽未吐，早已回春。\
綺陌斂香塵，雪霽前村。東君用意不辭辛。料想春光先到處，吹綻梅英。

### 【校】

[[傅]]注本及四印齋景[[元]]延祐本俱無。\
[[毛]]本題作「探春」。

### 【朱注】

王文誥蘇詩縂案：熙寧五年壬子正月，城外探春作。\
又曰：此倅杭作，而年無所考，首載於此。今從其說。

---

編年：[[壬子]]\
頁：一

#東坡樂府箋卷一
