# 瑞鷓鴣　又

## 觀潮

碧山影裏小紅旗，儂是**[[江南]]**[[蹋浪兒]]。拍手欲嘲**[[山簡]]**醉，齊聲爭唱[[浪婆]]詞。\
**[[西與漁浦|西與]]**渡口帆初落，**[[西與漁浦|漁浦]]**山頭日未攲。儂欲[[送潮]]歌底曲，尊前還唱使君詩。

*[[傅]]注本卷十一*

### 【校】

[[傅]]注本及[[元]]本題並闕。從[[毛]]本。

### 【朱注】

[[王]]案：[[熙寧]]癸丑八月十五日觀潮作。是日與陳襄同遊，故落句及之。

### 【箋】

![[蹋浪兒]]\
![[山簡]]\
![[浪婆]]\
![[西與漁浦]]\
![[送潮]]

---

編年：[[癸丑]]\
頁：七

#東坡樂府箋/卷一